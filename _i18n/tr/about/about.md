Merhabalar, ben Oğuzcan! Yazılımla ilgilenmeye Mart 2016'da başladım.
Şu anda **Trakya Üniversitesi**'nde **Bilgisayar Teknolojisi ve
Bilişim Sistemleri** bölümünde okumaktayım.

Yazılımla tanışmam, bir gün merak edip internette **"bilgisayar nasıl programlanır"**
şeklinde bir arama yapmam sonucu gerçekleşti. İnternetteki bazı [MOOC]'lerden 
basit programlama konseptlerini öğrendikten sonra **backend 
development** konusunda kendimi geliştirmeye karar verdim. 
Ağırlıklı olarak `NodeJS` kullanmaktayım. Ayrıca `makine öğrenmesi`,
 `derin öğrenme` gibi `yapay zeka` konularına da ilgim var.
Backend development konusunda kendimi yeterli gördükten
sonra bu alanlarda da temel aldıkları matematik konseptlerini de
öğrenerek ilerlemeyi planlıyorum.

Bazı şeyler için çok üşengeç bir insanım. Mesela bütün ev işleri
benim için çok büyük dertlerdir. Bazen bulaşık çıkmasın diye yemek
yemeyebiliyorum. Ancak merak etmeyin; yazılım, üşengeçlik yapmamaya
özen gösterdiğim bir konu. Bence yazılım geliştirmek çok havalı bir
şey ve kendime **iyi bir yazılım geliştiricisi** diyebilmek için sürekli
daha iyi bir yazılımcı olmaya çalışmaktayım.

[MOOC]: http://mooc.org
